{"year":2021,"no":1,"subject":"social","question":"หลักการของพระพุทธศาสนาเน้นในเรื่องทางสายกลาง (มัชฌิมาปฏิปทา) ไม่ทําอะไรเกินตัว ทำแต่พอดี พอเหมาะ พอสม ไม่มากจนเกินไป ในขณะเดียวกันก็ไม่น้อยจนเกินไปจนทำให้ลำบาก ซึ่งนับเป็นหลักการ สำคัญอย่างหนึ่งที่รองรับแนวคิดเศรษฐกิจพอเพียงและการพัฒนาที่ยั่งยืน จากข้อความข้างต้น ทางสายกลางในพระพุทธศาสนาตรงกับหลักธรรม ข้อใด","a":"ไตรลักษณ์ คือ อนิจจลักษณะ ทุกขลักษณะ และอนัตตลักษณะ","b":"ไตรรัตน์ คือ พุทธรัตนะ ธัมมรัตนะ และสังฆรัตนะ","c":"ไตรสิกขา คือ สีลสิกขา จิตตสิกขา และปัญญาสิกขา","d":"ไตรปิฎก คือ วินัยปิฎก สุตตันตปิฎก และอภิธัมมปิฎก","e":"ไตรวัฏฏ์ คือ กิเลสวัฏฏ์ กัมมวัฏฏ์ และวิปากวัฏฏ","answer":"c"}
{"year":2021,"no":2,"subject":"social","question":"มีหลักพุทธธรรมหลายข้อที่ถือว่าเป็นหลักการที่รองรับแนวคิดเศรษฐกิจพอเพียง และการพัฒนาที่ยั่งยืนของพระบาทสมเด็จพระบรมชนกาธิเบศร มหาภูมิพลอดุลยเดช มหาราชบรมนาถบพิตร รัชกาลที่ 9 และหนึ่งในพุทธธรรมที่สำคัญอีกหลักการหนึ่งคือ “สัปปุริสธรรม 7” โดยเฉพาะข้อ “มัตตัญญุตา ความเป็นผู้รู้จักประมาณ ซึ่งสอดคล้องกับพระบรมราโชวาทที่ว่า “ความพอเพียงนี้ก็แปลว่าความพอประมาณ” จากข้อความข้างต้น สุภาษิตข้อใดแสดงถึงการมีคุณธรรมข้อมัตตัญญุตา","a":"เห็นช้างขี้ ขี้ตามช้าง","b":"ติโขนยังไม่ทรงเครื่อง","c":"ตําน้ำพริกละลายแม่น้ำ","d":"นกน้อยทำรังแต่พอตัว","e":"น้ำพึ่งเรือ เสือพึ่งป่า","answer":"d"}
{"year":2021,"no":3,"subject":"social","question":"การพัฒนาที่ยั่งยืนเชิงพุทธศาสนามองคนกับสิ่งแวดล้อมว่า “คนต้องมีความสัมพันธ์กับสิ่งแวดล้อมอย่างเอื้อเฟื้อเกื้อกูลกัน” ซึ่งจัดเป็นวิธีคิดแบบคนเป็นส่วนหนึ่งของธรรมชาติและสิ่งแวดล้อม ไม่ใช่เป็นนายเหนือธรรมชาติและสิ่งแวดล้อม ซึ่งสอดคล้องกับหลักการพัฒนาเชิงพุทธศาสนาที่เรียกว่า “ภาวนา (การพัฒนา)” จากข้อความข้างต้น “การพัฒนาที่เน้นให้คนมีความสัมพันธ์กับสิ่งแวดล้อมอย่างเอื้อเฟื้อเกื้อกูลกัน” ตรงกับหลักภาวนา (การพัฒนา) ข้อใด","a":"กายภาวนา","b":"สีลภาวนา","c":"จิตตภาวนา","d":"ปัญญาภาวนา","e":"สมถภาวนา","answer":"a"}
{"year":2021,"no":4,"subject":"social","question":"ใครใช้จ่ายทรัพย์ไม่ถูกต้องตามหลักพระพุทธศาสนา","a":"แดง ใช้จ่ายทรัพย์เพื่อเสียภาษีอากรตามกฎหมาย","b":"ฟ้า ใช้จ่ายทรัพย์ในการทำบุญเพื่ออุปถัมภ์บำรุงพระภิกษุสงฆ์","c":"ดำ ใช้จ่ายทรัพย์ในการพาพ่อแม่และครอบครัวไปเที่ยวพักผ่อนในวันหยุด","d":"เขียว ใช้จ่ายทรัพย์ในการจ้างมหรสพต่างๆ เช่น ดนตรี และภาพยนตร์ เป็นต้น ให้ชาวบ้านดู","e":"ขาว ใช้จ่ายทรัพย์ในการจัดงานทำบุญบำเพ็ญกุศลครบรอบ 100 วันของการมรณกรรมของบิดา","answer":"d"}
{"year":2021,"no":5,"subject":"social","question":"ข้อใดจัดเป็นธรรมาธิปไตยในพระพุทธศาสนา","a":"แดง ทำอะไรให้แก่โลกต้องคํานึงถึงประโยชน์ส่วนตนก่อนเสมอ","b":"ดำ ตัดสินใจทำงานตามความคิดส่วนตัวทุกครั้ง","c":"ขาว ต้องอาศัยมติเสียงส่วนใหญ่ในที่ประชุมเพื่อตัดสินใจ","d":"ฟ้า อ้างทฤษฎีการปกครองตามความคิดของตนเองก่อนตัดสินใจ","e":"เหลือง ทำงานยึดความถูกต้องเป็นที่ตั้งโดยไม่เห็นแก่หน้าใคร","answer":"e"}
{"year":2021,"no":6,"subject":"social","question":"มุสลิมคนใดต้องถือศีลอดตามหลักศาสนาอิสลาม","a":"ฟ้า เป็นเด็กหญิงที่อยู่ในช่วงมีประจําเดือน","b":"ดำ เป็นชายสูงอายุที่กําลังเจ็บป่วยอย่างหนัก","c":"ขาว เป็นหญิงแม่ลูกอ่อนที่อยู่ระหว่างการให้นมบุตร","d":"เขียว เป็นชายยากจนอายุครบ 18 ปี อยู่บ้านคนเดียว","e":"ชมพู เป็นแม่หม้ายที่อยู่ในระหว่างการเดินทางไกล","answer":"d"}
{"year":2021,"no":7,"subject":"social","question":"ใครคือผู้ใช้แนวการแสวงหาโมกขธรรมของพระพุทธเจ้ามาพัฒนาชีวิตได้ถูกต้อง","a":"แดง อดข้าวประท้วงพ่อแม่ที่ไม่ให้ออกไปเที่ยวนอกบ้านตามแนวการอดอาหารของพระสิทธัตถะ","b":"ฟ้า บํารุงบำเรอร่างกายให้มีน้ำมีนวลเพื่อให้สวยงามตามแนวการกลับมารับประทานอาหารของพระสิทธัตถะ","c":"เขียว ทรมานตนเองเพื่อให้แฟนหันมาให้ความสนใจตามแนวการทรมานตนของพระสิทธัตถะ","d":"ขาว ไม่ชอบใจอาจารย์ที่สอนจึงย้ายโรงเรียนตามแนวการออกจากสํานักครูทั้งสองของพระสิทธัตถะ","e":"ดำ ขยันหมั่นศึกษาหาความรู้จนมีความก้าวหน้าในชีวิตตามแนวการไปศึกษาจากครูทั้งสองของพระสิทธัตถะ","answer":"e"}
{"year":2021,"no":8,"subject":"social","question":"เหตุการณ์ใดไม่ได้ปรากฏอยู่ในวันวิสาขบูชา","a":"การประสูติ","b":"การตรัสรู้","c":"การปรินิพพาน","d":"การเปล่งอาสภวาจา","e":"การแสดงปฐมเทศนา","answer":"e"}
{"year":2021,"no":9,"subject":"social","question":"บุคคลในข้อใดจัดเป็นอภัพพบุคคล ประเภทบุคคลที่ห้ามอุปสมบทแบบเด็ดขาด","a":"คนมีเพศบกพร่อง","b":"คนไม่มีอุปัชฌาย์","c":"คนยืมบาตรเขามา","d":"คนที่ไม่มีบาตรและจีวร","e":"คนที่ถือเอาสงฆ์เป็นอุปัชฌาย์","answer":"a"}
{"year":2021,"no":10,"subject":"social","question":"นายดำ : วันพระหน้านี้เราอยากจะถวายภัตตาหารแด่พระสงฆ์ เราต้องทำอย่างไร นายแดง : เธอต้องเตรียมอาหารคาวและหวาน หรือผลไม้ก็ได้ แล้วไปถวายที่วัดในช่วงเวลาก่อนเพล นายดำ : เราต้องทําอย่างไรในการถวายพระ นายแดง : !!!??? หากนักเรียนเป็นนายแดง จะแนะนำนายดำตามข้อใดจึงจะเหมาะสมที่สุด","a":"ต้องถามความต้องการของพระสงฆ์ก่อน","b":"ต้องมีความตั้งใจดีก่อนถวาย","c":"ต้องให้ผู้ชายเป็นผู้ถวายเท่านั้น","d":"ต้องให้ผู้หญิงเป็นผู้ถวายเท่านั้น","e":"ต้องให้ผู้ที่เคยบวชแล้วถวาย","answer":"b"}
{"year":2021,"no":11,"subject":"social","question":"ข้อใดกล่าวไม่ถูกต้องเกี่ยวกับการแสดงปฐมเทศนาของพระพุทธเจ้ากับพระเยซูคริสต์","a":"พระพุทธเจ้าแสดงต่อปัญจวัคคีย์ พระเยซูคริสต์แสดงแก่สาวกและประชาชนจำนวนมาก","b":"พระพุทธเจ้าแสดงอริยสัจ 4 พระเยซูคริสต์แสดงความศรัทธาต่อพระเจ้า","c":"พระพุทธเจ้าแสดงเมื่ออายุ 35 พรรษา พระเยซูคริสต์แสดงเมื่ออายุ 30 พรรษา","d":"พระพุทธเจ้าทรงแสดงทีริมแม่น้ำเนรัญชรา พระเยซูคริสต์แสดงที่เชิงเขา","e":"พระพุทธเจ้าทรงแสดงอริยมรรคมีองค์ 8 พระเยซูคริสต์ประกาศรับรองบัญญัติ 10 ประการ","answer":"b"}
{"year":2021,"no":12,"subject":"social","question":"เมื่อวันที่ 10 กันยายน 2563 นายหนึ่งยืมรถจักรยานจากนายสอง โดยตกลงว่าจะคืนรถจักรยานให้ในวันที่ 10 มกราคม 2564 ต่อมาหลังครบกำหนดส่งคืน นายหนึ่งไม่ได้คืนรถให้นายสอง แต่ได้ขายรถคันดังกล่าวให้นายสามเมื่อวันที่ 1 กุมภาพันธ์ 2564 โดยนายสองรู้เมื่อวันที่ 15 กุมภาพันธ์ 2564 ว่านายหนึ่งขายรถของตนให้นายสามไปแล้ว นายสองจะต้องไปแจ้งความร้องทุกข์ต่อพนักงานสอบสวนอย่างช้าที่สุดวันใด เพื่อไม่ให้คดีขาดอายุความ","a":"10 เมษายน 2564","b":"1 พฤษภาคม 2564","c":"15 พฤษภาคม 2564","d":"10 มกราคม 2565","e":"15 กุมภาพันธ์ 2565","answer":"c"}
{"year":2021,"no":13,"subject":"social","question":"นายหนึ่งอยู่กรุงเทพมหานคร ส่วนนายสองอยู่จังหวัดแพร่ นายหนึ่งและนายสอง ได้ส่งโทรสาร (Fax) ติดต่อกันเพื่อซื้อไม้แกะสลัก โดยติดต่อกันดังนี้ นายหนึ่ง : มีไม้แกะสลักขายไหม ตามรูปแบบที่ส่งมาให้ และราคาชิ้นละเท่าไร นายสอง : มี ราคาชิ้นละ 200 บาท นายหนึ่ง : ซื้อ 1,000 ชิ้นได้ไหม แต่ขอราคาชิ้นละ 180 บาท นายสอง : ได้ แต่ชิ้นละ 190 บาท นายหนึ่ง : ตกลง และช่วยคัดชิ้นสวย ๆ นะ สัญญาระหว่างนายหนึ่งและนายสองเกิดขึ้นที่ใด มีเนื้อหาตามข้อใด","a":"นายหนึ่งและนายสองทำสัญญาซื้อขายไม้แกะสลักจำนวน 1,000 ราคาชิ้น 190 บาท สัญญาเกิดที่จังหวัดแพร่","b":"นายหนึ่งและนายสองทำสัญญาซื้อขายไม้แกะสลักจำนวน 1,000 ชิ้น ราคาชิ้นละ 190 บาท สัญญาเกิดที่จังหวัดกรุงเทพมหานคร","c":"นายหนึ่งและนายสองทำสัญญาซื้อขายไม้แกะสลักจำนวน 1,000 ชิ้น ราคาชิ้นละ 180 บาท สัญญาเกิดที่จังหวัดแพร่","d":"นายหนึ่งและนายสองทำสัญญาซื้อขายไม้แกะสลักจำนวน 1,000 ชิ้น ราคาชิ้นละ 180 บาท สัญญาเกิดที่จังหวัดกรุงเทพมหานคร","e":"สัญญายังไม่เกิด เพราะนายสองยังไม่ตอบรับ","answer":"a"}
{"year":2021,"no":14,"subject":"social","question":"ตามหลักกฎหมายที่ระบุว่า “ผู้ใดใส่ความผู้อื่นต่อบุคคลที่สามโดยประการที่น่าจะทำให้ผู้อื่นนั้นเสียชื่อเสียง ถูกดูหมิ่น หรือถูกเกลียดชัง ผู้นั้นกระทำความผิดฐานหมิ่นประมาท” ในกรณีที่นายเอ โกรธนายบีเนื่องจากนายบียืมเงินของตนแล้วไม่ใช้คืน นายเอจึงชี้หน้าด่า นายบีว่า “ไอ้ชาติชั่ว ลูกไม่มีพ่อไม่มีแม่” ข้อใดถูกต้อง","a":"นายเอ กระทำความผิดฐานหมิ่นประมาท เพราะทำให้นายบีเสียชื่อเสียง","b":"นายเอ กระทำความผิดฐานหมิ่นประมาท ตามสุภาษิตว่า ข้อความที่กล่าว ยิ่งจริงยิ่งหมิ่นประมาท","c":"นายเอ ไม่ต้องรับผิดฐานหมิ่นประมาท เพราะไม่ได้ใส่ความต่อบุคคลที่สาม","d":"นายเอ ไม่ได้กระทำความผิดฐานหมิ่นประมาท เพราะข้อความที่กล่าว ไม่เป็นความจริง บุคคลทุกคนต้องมีพ่อมีแม่","e":"นายเอ ไม่ได้กระทำความผิดฐานหมิ่นประมาท เพราะนายเอบันดาลโทสะเนื่องจากนายบีไม่ใช้เงินคืน","answer":"c"}
{"year":2021,"no":15,"subject":"social","question":"ปฏิญญาสากลว่าด้วยสิทธิมนุษยชนมีความสำคัญต่อการอยู่ร่วมกันอย่างสันติสุขตามข้อใด","a":"เป็นข้อบังคับให้กฎหมายของทุกรัฐต้องเป็นไปตามตัวบทที่ปรากฏอยู่ในเอกสารปฏิญญา","b":"เป็นบรรทัดฐานสำคัญในการคุ้มครองสิทธิที่มีความเป็นสากลสําหรับประเทศภาคีที่ร่วมลงนาม","c":"เป็นกฎหมายสากลที่ปัจเจกชนไม่จำกัดเชื้อชาติสามารถใช้ฟ้องร้องกับรัฐได้หากมีการถูกละเมิด","d":"เป็นกลไกสากลในการตรวจสอบการใช้อำนาจรัฐที่ไม่เหมาะสมและมีการเลือกปฏิบัติ","e":"เป็นแผนแม่บทในการขับเคลื่อนประชาคมโลกที่ให้คุณค่ากับการสร้างสังคมที่ปราศจากความเหลื่อมล้ำ","answer":"b"}
{"year":2021,"no":16,"subject":"social","question":"การอนุรักษ์วัฒนธรรมไทยอย่างยั่งยืน จำเป็นต้องส่งเสริมแนวทาง การอนุรักษ์บนหลักการใดเป็นสำคัญ","a":"การหลอมรวมทางวัฒนธรรมให้เป็นหนึ่งเดียว","b":"การปกป้องคุ้มครองวัฒนธรรมไม่ให้สูญหาย","c":"การดัดแปลงวัฒนธรรมเป็นสินค้าและทุน","d":"การยืดหยุ่นปรับเปลี่ยนให้ทันต่อการเปลี่ยนแปลง","e":"การไม่จำกัดช่องทางในการรับวัฒนธรรมใหม่","answer":"d"}
{"year":2021,"no":17,"subject":"social","question":"ข้อใดไม่ใช่วัฒนธรรมไทยที่รับมาจากกลุ่มวัฒนธรรมของชนชาติอื่น","a":"การใช้คำราชาศัพท์","b":"วิถีเกษตรกรในการปลูกข้าว","c":"พิธีเซ่นไหว้บรรพบุรุษในวันตรุษ","d":"การบวงสรวงพระภูมิเจ้าที่เทพยดา","e":"การใช้เหรียญกษาปณ์ในการแลกเปลี่ยนสินค้า","answer":"b"}
{"year":2021,"no":18,"subject":"social","question":"ในทางรัฐศาสตร์ ข้อใดถูกต้อง","a":"รัฐรวมจะมีกษัตริย์เป็นประมุขไม่ได้","b":"กษัตริย์เป็นประมุขมีได้แต่ในรัฐเดี่ยว","c":"สหพันธรัฐเกิดขึ้นจากรัฐสมาชิกเข้าร่วมด้วยการทำสนธิสัญญา","d":"สมาพันธรัฐเกิดขึ้นจากรัฐสมาชิกเข้าร่วมด้วยการตรารัฐธรรมนูญ","e":"สมาคมประชาชาติแห่งเอเชียตะวันออกเฉียงใต้มีลักษณะใกล้เคียงกับรัฐที่มารวมกันแบบสมาพันธรัฐ","answer":"e"}
{"year":2021,"no":19,"subject":"social","question":"ภายใต้รัฐธรรมนูญ ฐานะหรือพระราชอำนาจใด เป็นพระเกียรติยศอันไม่ใช่ พระราชอำนาจที่สามารถใช้ด้วยพระองค์เองได้อย่างแท้จริง","a":"พระฐานะเป็นอัครศาสนูปถัมภก","b":"พระราชอำนาจในการบังคับบัญชาทุกเหล่าทัพ","c":"พระราชอำนาจในการแต่งตั้งบุคคลเป็นองคมนตรี","d":"พระราชอำนาจในการแต่งตั้งข้าราชการในพระองค์","e":"พระราชอำนาจในการแก้ไขเพิ่มเติมกฎมณเทียรบาลว่าด้วยการสืบสันตติวงศ์","answer":"b"}
{"year":2021,"no":20,"subject":"social","question":"ข้อใดกล่าวถึงอิทธิพลของระบอบเสรีประชาธิปไตย (liberal democracy) ที่มีต่อประชาชนในเรื่องความเสมอภาคไม่ถูกต้อง","a":"ประชาชนได้รับประโยชน์ตอบแทนทางเศรษฐกิจอย่างเสมอภาคกัน","b":"ประชาชนมีความเสมอภาคทางโอกาสที่จะเข้าถึงบริการของรัฐ","c":"ประชาชนมีความเสมอภาคภายใต้กฎหมายเดียวกัน","d":"ประชาชนมีสิทธิได้รับการปกป้องจากรัฐเสมอภาคกัน","e":"ประชาชนมีสิทธิทางการเมืองเสมอภาคกัน","answer":"a"}
{"year":2021,"no":21,"subject":"social","question":"ใช้สถานการณ์ต่อไปนี้ตอบคำถามข้อ 21-22 ภายใต้กระแสโลกาภิวัตน์ทางเศรษฐกิจ รัฐชาติกำลังกลายรูปสู่รัฐตลาด โดยผิวเผิน อาจดูคล้ายการเพิ่มอำนาจแก่ภาคสังคมหรือเป็นการขยายตัวสู่ประชาธิปไตย แต่ในความเป็นจริงแล้ว สภาพการณ์นี้เท่ากับเป็นการถ่ายเทอธิปไตยหลายส่วนของรัฐ ไปสู่กลไกตลาดเสียมากกว่า จากสถานการณ์ดังกล่าว สร้างความเสื่อมแก่อุดมคติหรือแนวคิดสำคัญทางการเมือง ยกเว้นข้อใด","a":"ความเป็นชาติ","b":"ผลประโยชน์ส่วนรวม","c":"ความชอบธรรมของรัฐ","d":"การวางแผนพัฒนาโดยส่วนกลาง","e":"การพึ่งพาอาศัยซึ่งกันและกันระหว่างประเทศ","answer":"e"}
{"year":2021,"no":22,"subject":"social","question":"ใช้สถานการณ์ต่อไปนี้ตอบคำถามข้อ 21-22 ภายใต้กระแสโลกาภิวัตน์ทางเศรษฐกิจ รัฐชาติกำลังกลายรูปสู่รัฐตลาด โดยผิวเผิน อาจดูคล้ายการเพิ่มอำนาจแก่ภาคสังคมหรือเป็นการขยายตัวสู่ประชาธิปไตย แต่ในความเป็นจริงแล้ว สภาพการณ์นี้เท่ากับเป็นการถ่ายเทอธิปไตยหลายส่วนของรัฐ ไปสู่กลไกตลาดเสียมากกว่า จากสถานการณ์และสภาพปัญหาดังกล่าวข้างต้น ข้อใดเป็นแนวทางแก้ไขปัญหาที่สอดคล้องกับหลักการของระบอบประชาธิปไตย","a":"ปลูกฝังแนวคิดชาตินิยม","b":"เน้นวางแผนพัฒนาโดยส่วนกลาง","c":"เพิ่มอำนาจแก่รัฐในการควบคุมระบบตลาด","d":"ขยายการมีส่วนร่วมของประชาชนในการร่วมตัดสินใจทางเศรษฐกิจ","e":"ยกเลิกระเบียบกฎหมายทั้งหมดที่ขัดขวางเสรีภาพในการดำเนินกิจกรรมทางเศรษฐกิจ","answer":"d"}
{"year":2021,"no":23,"subject":"social","question":"ข้อใดไม่จัดว่าเป็นปัจจัยทุนหรือสินค้าทุนตามความหมายทางเศรษฐศาสตร์","a":"ไม้สอยมะพร้าว","b":"ลิงที่ใช้เก็บมะพร้าว","c":"กระต่ายขูดมะพร้าว","d":"มะพร้าวที่เก็บมาจากสวน","e":"รถกระบะที่บรรทุกมะพร้าว","answer":"d"}
{"year":2021,"no":24,"subject":"social","question":"การสูงขึ้นของราคาหน้ากากอนามัยในช่วงที่เกิดการระบาดของเชื้อไวรัสโคโรนา (COVID - 19) เกิดขึ้นใหม่ ๆ ในแทบทุกประเทศมาจากสาเหตุใดมากที่สุด","a":"การลดลงของอุปทานตลาด","b":"การเพิ่มขึ้นของอุปสงค์ตลาด","c":"การเพิ่มขึ้นของต้นทุนการผลิต","d":"การกักตุนสินค้าของผู้จําหน่าย","e":"การกำหนดราคาขั้นสูงของรัฐบาล","answer":"b"}
{"year":2021,"no":25,"subject":"social","question":"เมื่อกลุ่ม OPEC ประกาศลดปริมาณการผลิตน้ำมันลง ทำให้ราคาน้ำมันในตลาดโลกสูงขึ้น ส่งผลต่อตลาดน้ำมันเบนซินซึ่งถือเป็นสินค้าจำเป็นของไทย โดยราคาขายปลีก น้ำมันเบนซินในประเทศสูงขึ้นอย่างมากและมีผลกระทบต่อการดำรงชีวิตของคนในประเทศ จากสถานการณ์ข้างต้น ถ้ารัฐบาลต้องการช่วยเหลือผู้บริโภคน้ำมันเบนซิน รัฐบาลควรใช้มาตรการตามข้อใด","a":"กำหนดราคาน้ำมันเบนซิน ณ จุดดุลยภาพ","b":"กำหนดโควตาการผลิตน้ำมันเบนซินให้น้อยลง","c":"กำหนดราคาขั้นสูงในตลาดซื้อขายน้ำมันเบนซิน","d":"กำหนดราคาขั้นต่ำในตลาดซื้อขายน้ำมันเบนซิน","e":"กำหนดค่าจ้างขั้นต่ำในอุตสาหกรรมการผลิตน้ำมัน","answer":"c"}
{"year":2021,"no":26,"subject":"social","question":"กำหนดลักษณะต่าง ๆ ของตลาดสินค้าและบริการ ดังนี้ ก. มีผู้ซื้อและผู้ขายจำนวนมาก ข. ผู้ผลิตไม่มีอำนาจในการกำหนดราคา ค. สินค้ามีลักษณะเหมือนกันทุกประการ ง. สินค้ามีความแตกต่างกัน แต่ใช้แทนกันได้ จ. มีอุปสรรคในการเข้าหรือออกจากตลาด ฉ. การเข้าหรือออกจากตลาดเป็นไปอย่างเสรี ช. ในระยะยาวหน่วยผลิตไม่มีกำไรเกินปกติ ข้อใดเป็นลักษณะของตลาดแข่งขันสมบูรณ์ที่มีความเหมือนกับตลาดกึ่งแข่งขันกึ่งผูกขาด","a":"ก ค และ จ","b":"ก ค และ ฉ","c":"ก ฉ และ ช","d":"ข ค และ ช","e":"ข ง และ ฉ","answer":"c"}
{"year":2021,"no":27,"subject":"social","question":"ข้อใดกล่าวไม่ถูกต้องเกี่ยวกับสหกรณ์ในประเทศไทย","a":"วันสหกรณ์แห่งชาติ ตรงกับวันที่ 26 กุมภาพันธ์ ของทุกปี","b":"พระบิดาแห่งการสหกรณ์ไทย คือ พระราชวรวงศ์เธอ กรมหมื่นพิทยาลงกรณ์","c":"ร้านสหกรณ์ได้ถูกจัดตั้งขึ้นเป็นแห่งแรกที่อำเภอเสนา จังหวัดพระนครศรีอยุธยา พ. ศ. 2480","d":"รูปแบบของไรฟ์ไฟเซน คือ สหกรณ์เพื่อการกู้ยืมเงินที่มีขนาดเล็ก สมาชิกจะได้มีความรับผิดชอบร่วมกัน ทำให้สะดวกแก่การควบคุม","e":"ประเภทสหกรณ์ของไทยที่จดทะเบียนตามพระราชบัญญัติสหกรณ์ พ. ศ. 2542 มี 5 ประเภท ประกอบด้วย สหกรณ์การเกษตร สหกรณ์นิคม สหกรณ์ประมง สหกรณ์ออมทรัพย์ และสหกรณ์ร้านค้า","answer":"e"}
{"year":2021,"no":28,"subject":"social","question":"ข้อใดคือสาเหตุหลักที่มีการอัญเชิญหลักปรัชญาเศรษฐกิจพอเพียงมาไว้ในแผนพัฒนาเศรษฐกิจและสังคมแห่งชาติ","a":"เกิดการขาดดุลงบประมาณจำนวนมหาศาล","b":"รายได้ของคนในประเทศลดลงอย่างต่อเนื่อง","c":"สัดส่วนหนี้สาธารณะต่อ GDP ของประเทศค่อนข้างสูง","d":"ราคาอสังหาริมทรัพย์ตกต่ำจนทำให้มีผลกระทบต่อเศรษฐกิจของประเทศ","e":"เกิดปัญหาวิกฤตเศรษฐกิจอย่างรุนแรง และมีภาวะการว่างงานจำนวนมาก","answer":"e"}
{"year":2021,"no":29,"subject":"social","question":"เงินเฟ้อที่เกิดจากการเพิ่มขึ้นของค่าจ้างแรงงาน เป็นสาเหตุของเงินเฟ้อในข้อใด","a":"อุปสงค์เพิ่มขึ้น","b":"การบวกส่วนเพิ่ม","c":"วัฏจักรเศรษฐกิจ","d":"ต้นทุนการผลิตสูงขึ้น","e":"ด้านโครงสร้างเศรษฐกิจ","answer":"d"}
{"year":2021,"no":30,"subject":"social","question":"รัฐบาลจะก่อหนี้สาธารณะเมื่อเกิดเหตุการณ์ใด","a":"ราคาสินค้าเพิ่มขึ้นอย่างต่อเนื่อง เพราะความต้องการซื้อสินค้าเพิ่มขึ้นอย่างรวดเร็ว","b":"การลงทุนในภาคเอกชนลดลง ทำให้เกิดปัญหาการว่างงานรุนแรง","c":"รัฐบาลต้องการดำเนินนโยบายงบประมาณเกินดุล","d":"การขยายตัวทางเศรษฐกิจเพิ่มขึ้นในอัตราสูง","e":"กลไกราคาในประเทศทำงานไม่ได้","answer":"b"}
{"year":2021,"no":31,"subject":"social","question":"ข้อใดกล่าวถูกต้องเกี่ยวกับการค้าระหว่างประเทศ","a":"แต่ละประเทศในโลกมีระบบเศรษฐกิจที่แตกต่างกันจีงต้องแลกเปลี่ยนสินค้าระหว่างกัน","b":"ประเทศที่ส่งเสริมการส่งออกสินค้าเกษตรจะขาดดุลการค้ากับประเทศคู่ค้าเสมอเนื่องจากเป็นสินค้าที่มีมูลค่าต่า","c":"ทุกประเทศพยายามพัฒนาการผลิตเพื่อให้ต้นทุนต่ำเพื่อสามารถส่งออกสินค้าได้ทุกชนิดเป็นการส่งเสริมการค้าระหว่างประเทศ","d":"พลเมืองแต่ละประเทศมีความชำนาญในการผลิตสินค้าต่างชนิดกัน และมีความต้องการบริโภคสินค้าที่หลากหลาย จึงต้องเกิดการค้าระหว่างกัน","e":"การค้าระหว่างประเทศทำให้เกิดการเลียนแบบการบริโภค เป็นการสร้างโอกาสทางการค้าให้ประเทศกำลังพัฒนาส่งสินค้าไปขายยังประเทศพัฒนาแล้วได้มากขึ้น","answer":"d"}
{"year":2021,"no":32,"subject":"social","question":"ข้อใดไม่ใช่หน้าที่ขององค์การการค้าโลก","a":"คุ้มครองทรัพย์สินทางปัญญาเกี่ยวกับการค้า","b":"ช่วยเหลือประเทศกำลังพัฒนาในด้านข้อมูลการค้า","c":"เป็นเวทีเจรจาลดอุปสรรคทางการค้าระหว่างประเทศ","d":"ให้การสนับสนุนการลงทุนและให้กู้ยืมเพื่อการพัฒนาด้านการค้าระหว่างประเทศ","e":"ประสานงานกับกองทุนการเงินระหว่างประเทศ และธนาคารโลก เพื่อให้มีการดำเนินนโยบายเศรษฐกิจโลกให้สอดคล้องกัน","answer":"d"}
{"year":2021,"no":33,"subject":"social","question":"ระบบอัตราแลกเปลี่ยนที่ปล่อยให้ค่าเงินเป็นไปตามกลไกของตลาดหรือเป็นไปตามอุปสงค์และอุปทานของเงินสกุลนั้นที่ทำงานได้ในระดับหนึ่ง โดยธนาคารกลาง มีหน้าที่ดูแลตลาดเงินให้มีความเหมาะสมตามความเป็นจริงของตลาดเงินเป็นระบบอัตราแลกเปลี่ยนแบบใด","a":"แบบคงที่","b":"แบบยืดหยุ่น","c":"แบบลอยตัวเสรี","d":"ตามมาตรฐานทองคำ","e":"ลอยตัวภายใต้การจัดการ","answer":"e"}
{"year":2021,"no":34,"subject":"social","question":"“การสร้างพระมหาปราสาทสำเร็จได้ยกยอดเมื่อวันศุกร์ เดือน ๔ ขึ้น ๑๐ ค่ำ ปีมะโรง ฉศก จุลศักราช ๑๑๔๖” เหตุการณ์ดังกล่าวนี้เกิดขึ้นในปีพุทธศักราชใด","a":"พ. ศ. 2377","b":"พ. ศ. 2387","c":"พ. ศ. 2357","d":"พ. ศ. 2327","e":"พ. ศ. 2337","answer":"d"}
{"year":2021,"no":35,"subject":"social","question":"การศึกษาเหตุการณ์ในประวัติศาสตร์ในข้อใดที่สามารถใช้พระราชพงศาวดาร ฉบับหลวงประเสริฐอักษรนิติ์เป็นหลักฐานได้","a":"การทำสังคายนาชำระพระไตรปิฎกของพระเจ้าติโลกราช","b":"การปกครองเมืองนครศรีธรรมราชในรัชกาลสมเด็จพระเจ้าตากสินมหาราช","c":"การสถาปนาวัดพระศรีรัตนมหาธาตุเมืองพิษณุโลกในรัชกาลสมเด็จพระมหาธรรมราชาลิไท","d":"การสถาปนาพระศรีรัตนมหาธาตุในกรุงศรีอยุธยาในรัชกาลสมเด็จพระบรม ราชาธิราชที่ 1 (ขุนหลวงพะงั่ว)","e":"การตรวจชำระกฎหมายเก่าเพื่อรวบรวมเป็นประมวลกฎหมายใหม่ในรัชกาลพระบาทสมเด็จพระพุทธยอดฟ้าจุฬาโลกมหาราช","answer":"d"}
{"year":2021,"no":36,"subject":"social","question":"ข้อใดไม่ใช่เหตุปัจจัยโดยตรงของการเกิดรัฐโบราณในดินแดนประเทศไทยช่วงก่อนพุทธศตวรรษที่ 18","a":"ที่ราบลุ่มแม่น้ำ","b":"พื้นที่ชายฝั่งทะเล","c":"เส้นทางการค้าทางบก","d":"ศาสนาและวัฒนธรรมอินเดีย","e":"การแผ่ขยายอิทธิพลของจักรวรรดิจีน","answer":"e"}
{"year":2021,"no":37,"subject":"social","question":"ข้อใดไม่ใช่ส่วนหนึ่งของการดำเนินการเลิกระบบทาสของพระบาทสมเด็จ พระจุลจอมเกล้าเจ้าอยู่หัว","a":"การดำเนินการเพื่อให้ทาสสามารถไถ่ตนเองได้เร็วขึ้น","b":"การดำเนินการเพื่อป้องกันไม่ให้มีการขายตัวเป็นทาสอีกต่อไป","c":"การดำเนินการเรื่องการกำหนดเวลาที่ชัดเจนที่ทาสจะได้รับอิสรภาพ","d":"การดำเนินการทีรวดเร็วฉับไวเพื่อดึงกำลังคนเข้ามาให้ได้มากที่สุด","e":"การดำเนินการแบบค่อยเป็นค่อยไปเพื่อให้ทั้งนายเงินและทาสต่างมีเวลาเตรียมพร้อมกับความเปลี่ยนแปลง","answer":"d"}
{"year":2021,"no":38,"subject":"social","question":"นายกรัฐมนตรีไทยท่านใดที่ไม่ได้พ้นจากตำแหน่งจากการทำรัฐประหาร","a":"นายบรรหาร ศิลปอาชา","b":"นายธานินทร์ กรัยวิเชียร","c":"จอมพล ป. พิบูลสงคราม","d":"พลเอก ชาติชาย ชุณหะวัน","e":"พันตํารวจโท ทักษิณ ชินวัตร","answer":"a"}
{"year":2021,"no":39,"subject":"social","question":"ข้อใดไม่ใช่เหตุการณ์ที่เกิดขึ้นในช่วงครึ่งแรกของคริสต์ศตวรรษที่ 20","a":"สงครามรัสเซีย – ญี่ปุ่น","b":"การปฏิวัติของพรรคบอลเชวิก","c":"การสถาปนาสาธารณรัฐประชาชนจีน","d":"มกุฎราชกุมารออสเตรีย-ฮังการีถูกลอบสังหาร","e":"การก่อตั้งองค์การสนธิสัญญาป้องกันภูมิภาคเอเชียตะวันออกเฉียงใต้","answer":"e"}
{"year":2021,"no":40,"subject":"social","question":"อิทธิพลของพราหมณ์-ฮินดู สามารถพบได้ชัดเจนที่สุดในเกาะไดในอินโดนีเซีย","a":"บาหลี","b":"สุลาเวสี","c":"โมลุกกะ","d":"สุมาตรา","e":"กาลิมันตัน","answer":"a"}
{"year":2021,"no":41,"subject":"social","question":"ข้อใดไม่ใช่สาเหตุของการปฏิวัติเกษตรกรรม","a":"สินค้าเกษตรมีราคาเพิ่มสูงขึ้นจากอุปสงค์ที่เพิ่มมากขึ้น","b":"เกษตรกรรู้จักการนำระบบการปลูกพืชหมุนเวียนมาใช้","c":"การคิดค้นเครื่องจักรและเทคโนโลยีในการเกษตรแบบใหม่","d":"การเพิ่มขึ้นของจำนวนประชากรซึ่งเป็นผลมาจากความเจริญทางด้านการแพทย์","e":"การที่ธนาคารและสถาบันทางการเงินส่งเสริมการลงทุนในภาคการอุตสาหกรรมมากกว่าเกษตรกรรม","answer":"e"}
{"year":2021,"no":42,"subject":"social","question":"ผลของการสำรวจทางทะเลของนักเดินเรือคนใดที่เป็นเหตุให้เกิดข้อพิพาทระหว่างสเปนกับโปรตุเกสจนนำไปสู่การลงนามในสนธิสัญญาทอ เดซิลลาสใน ค. ศ. 1494 มากที่สุด","a":"เฟอร์ดินานด์ แมคเจลลัน (Ferdinand Magellan)","b":"คริสโตเฟอร์ โคลัมบัส (Christopher Columbus)","c":"กัปตันเจมส์ คุก (Captain James Cook)","d":"บาโธโลมิว ดิอาช (Bartholomew Diaz)","e":"วาสโก ดา กามา (Vasco da Gama)","answer":"b"}
{"year":2021,"no":43,"subject":"social","question":"ข้อใดไม่ใช่ปัจจัยที่ก่อให้เกิดการปฏิวัติใหญ่ในฝรั่งเศสใน ค. ศ. 1789","a":"ข้อเขียนเรื่อง สัญญาประชาคม ของรุสโซ","b":"ข้อเขียนเรื่อง วิญญาณกฎหมาย ของมองเตสกิเออ","c":"นวนิยายเรื่อง โอลิเวอร์ ทวิสต์ ของชาลส์ ดิกเกนส์","d":"การประกาศอิสรภาพของอาณานิคมอเมริกันจากอังกฤษ","e":"ปัญหาทางการคลังของฝรั่งเศสนับตั้งแต่การพ่ายแพ้ในสงครามเจ็ดปี","answer":"c"}
{"year":2021,"no":44,"subject":"social","question":"ข้อใดไม่สัมพันธ์กับการเมืองระหว่างประเทศสมัยหลังสงครามโลกครั้งที่สอง","a":"สงครามเย็น (Cold War)","b":"ทฤษฎีโดมิโน (Domino Theory)","c":"หลักการมอนโร (Monroe Doctrine)","d":"หลักการทรูแมน (Truman Doctrine)","e":"การอยู่ร่วมกันอย่างสันติ (Peaceful Co-existence)","answer":"c"}
{"year":2021,"no":45,"subject":"social","question":"ลักษณะภูมิประเทศในข้อใดไม่ได้เกิดจากแรงกระทำจากภายในโลก","a":"ฟยอร์ดในยุโรป","b":"แอ่งกราเบินในยุโรป","c":"เทือกเขาในอเมริกาใต้","d":"หุบเขาทรุดในแอฟริกา","e":"ที่ราบสูงบะซอลต์ในเอเชีย","answer":"a"}
{"year":2021,"no":46,"subject":"social","question":"ที่ดินที่มีความอุดมสมบูรณ์ มีหญ้านานาชนิด เหมาะแก่การเลี้ยงสัตว์ พบได้ทางตอนกลางของทวีปอเมริกาเหนือ ปริมาณฝนเฉลี่ย 25 – 50 เซนติเมตรต่อปี อากาศร้อนในฤดูร้อนและค่อนข้างหนาวเย็นในฤดูหนาว คือชีวนิเวศแบบใด","a":"ทะเลทราย","b":"ทุ่งหญ้าเขตอบอุ่น","c":"ป่าผลัดใบเขตอบอุ่น","d":"ป่าดิบชื้นหรือป่าฝนเขตร้อน","e":"สะวันนาหรือทุ่งหญ้าเขตร้อนชื้น","answer":"b"}
{"year":2021,"no":47,"subject":"social","question":"ภูเขาแบล็คฟอเรสต์ (Blackforest) ในประเทศเยอรมนีเกิดจากกระบวนการแปรสัณฐาน เป็นลักษณะใด","a":"แรงดึงทำให้เกิดรอยเลื่อนในเปลือกโลก","b":"แรงดึงทำให้เปลือกโลกสองแผ่นเคลื่อนที่เข้าหากัน","c":"แรงเค้นในเปลือกโลกทำให้เกิดการคดโค้งของชั้นหิน","d":"แรงดึงทำให้เปลือกโลกสองแผ่นเคลื่อนที่แยกออกจากกัน","e":"การแทรกตัวของหินหนืดร้อนตามรอยแตกของชั้นหินเปลือกโลก","answer":"a"}
{"year":2021,"no":48,"subject":"social","question":"ข้อใดเสี่ยงต่อการเกิดแผ่นดินถล่มน้อยที่สุด","a":"การก่อสร้างทางรถไฟในจังหวัดตาก","b":"การแผ้วถางป่าเพื่อทําการเกษตรในจังหวัดลำปาง","c":"การระเบิดภูเขาเพื่อทำเหมืองแร่ในจังหวัดพังงา","d":"การเกิดแผ่นดินไหวตามแนวรอยเลื่อนในจังหวัดเชียงราย","e":"ฝนตกหนักและต่อเนื่องเป็นเวลานานในจังหวัดสิงห์บุรี","answer":"e"}
{"year":2021,"no":49,"subject":"social","question":"ข้อใดไม่ใช่สาเหตุของภัยแล้ง","a":"ขาดแหล่งกักเก็บน้ำ","b":"การทำลายป่าต้นน้ำ","c":"จำนวนประชากรเพิ่มมากขึ้น","d":"การผันผวนของภูมิอากาศ","e":"ความผิดปกติของตำแหน่งร่องมรสุม","answer":"a"}
{"year":2021,"no":50,"subject":"social","question":"การตั้งถิ่นฐานที่มีศาสนสถานเป็นศูนย์กลางและล้อมรอบไปด้วยบ้านเรือน ในเขตที่ราบกว้างใหญ่ในแถบทวีปเอเชีย เป็นการตั้งถิ่นฐานรูปแบบใด","a":"แบบโดดเดี่ยว","b":"แบบรวมกลุ่ม","c":"แบบแนวยาว","d":"แบบตารางกริด","e":"แบบมีกำแพงล้อมรอบ","answer":"b"}
{"year":2021,"no":51,"subject":"social","question":"ข้อใดไม่ใช่ลักษณะการกระจายของประชากรโลก","a":"ประชากรร้อยละ 90 อาศัยอยู่ในซีกโลกเหนือ","b":"ประชากรส่วนใหญ่ตั้งถิ่นฐานอยู่ในพื้นที่เล็กๆ ของพื้นผิวโลก","c":"ประชากรโลกมีการตั้งถิ่นฐานอย่างหนาแน่นบริเวณตอนในของทวีป","d":"ประชากรโลกกระจายอยู่ในทวีปแอฟริกามากกว่าทวีปอเมริกาเหนือ","e":"ประชากรส่วนใหญ่อาศัยอยู่บริเวณที่ต่ำกว่า 500 เมตรจากระดับทะเลปานกลาง","answer":"c"}
{"year":2021,"no":52,"subject":"social","question":"ข้อใดไม่ใช่แนวทางที่ถูกต้องในการจัดการทรัพยากรธรรมชาติและสิ่งแวดล้อม","a":"ไถพรวนระดับลึกเพื่อทำลายชั้นดินดาน","b":"ใช้พลังงานทางเลือกทดแทนทรัพยากรเชื้อเพลิงฟอสซิล","c":"ปลูกพืชเชิงเดี่ยวเพื่อให้ได้สารอาหารหลากหลายต่อมนุษย์","d":"พัฒนาระบบขนส่งมวลชนระบบรางเพื่อลดปัญหาจราจรติดขัด","e":"บำบัดน้ำใช้แล้วและขจัดสารพิษก่อนปล่อยลงสู่แหล่งน้ำธรรมชาติ","answer":"c"}
{"year":2021,"no":53,"subject":"social","question":"กังหันน้ำชัยพัฒนาเป็นนวัตกรรมในโครงการอันเนื่องมาจากพระราชดำริ ในพระบาทสมเด็จพระเจ้าอยู่หัวรัชกาลที่ 9 เพื่อแก้ปัญหาใด","a":"ปัญหาน้ำเน่าเสียโดยการเติมออกซิเจนลงในน้ำ","b":"ปัญหาสิ่งโสโครกและแก๊สคาร์บอนไดออกไซด์ในน้ำ","c":"ปัญหาการส่งน้ำเข้าพื้นที่เกษตรกรรมในพื้นที่ประสบภัยแล้ง","d":"ปัญหาน้ำเสียในคลองด้วยการผลักดันน้ำที่เก็บกักไว้ลงสู่คลอง","e":"ปัญหาน้ำเสียในคลองด้วยการผลักดันน้ำจากแม่น้ำเข้าสู่คลองซอย","answer":"a"}
{"year":2021,"no":54,"subject":"social","question":"การต่อต้านการลักลอบนำเข้าขยะพลาสติกที่มีการปนเปื้อนสารพิษอันตราย เป็นการปฏิบัติตามข้อตกลงตามอนุสัญญาในข้อใด","a":"อนุสัญญาไซเตส","b":"อนุสัญญาบาเซิล","c":"อนุสัญญาเวียนนา","d":"อนุสัญญาแรมซา","e":"อนุสัญญาว่าด้วยความหลากหลายทางชีวภาพ","answer":"b"}